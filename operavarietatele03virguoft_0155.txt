AD LIBRUM vn. 141

Habemus jam communem Ausonii generis stirpem, de cujus>
remotiore origine inquirendi locus nunc non est ; etsi proclive
est a Celticis populis eam repetere. Ad Ligures, Ibericum
genus, olim eam retulere scriptores apud Dionys. I, 10. Ve-
> rum nec definiri quicquam in agrestium gentium originibus tam
antiquis potest, nec ad unum sed ad plures e septentrione et oc-
cidente adventantes barbaros populos prima Italorum origo
referenda esse videtur.

Progredimur nunc ad alterum, quod posuimus: novum in
carmine nostro fabularum ordinem, quas Italicos mythos ap-
pelles, ab iisdem priscis populis, inprimisque ab Ausonibus et
Aboriginibus, procedere: modo adolescentum, qui haeclegent,
animos eo adhuc intenderimus, ut Romanorum originem lin-
guaeque Latinae caussas suo ipfi judicio ex superioribus intelli-
gant: cum Romani Albanorum coloni suerint, ex Abori-
ginum, hoc est Ausonum, genere, sed cum PelasgiS, Trojanis
ac Graecis mixto, ad intelligendum in promtu est, sermonem
Romanum a Latinis inprimisque ab Albanis profestum, com-
munem eundemque cum sermone Ausonum, hujusque nonnifi
dialeEtum fuisse, excultam temporum successu, cum caeterorum
Ausonicae stirpis populorum sermo antiquam asperitatem reti-
nuiffet. Habuere igitur populi Italici, primo ritus ac reli-
giones, in multis quidem haud abludentes a Graecis, caetera
proprias ac domesticas ; barbariem et horridam vetustatem in
iis facile agnoscas, inprimisque superstitiosum deorum metum,
quern sane injicere animis poterant magnae ac crebra: naturae
conversiones et perturbationes in his locis ex tremoribus soli, ex
ignibus subterraneis, eorumque eruptione, ex aquarum stagnati-
one silvarumque vastitie. Necyomanteum Cimmeriorum erat
in finibus anthropophagorum Laestrygonum ; sacra humana in
locis ad Tiberim, Fauni oracula incubatione in vifflmarum
caesarum pellibus accepta. Habebam iidem fabulas et narrati·
ones suas a majoribus acceptas super origine sua ac primo vitae
cultu, symbolis fere ac symbolicis personis expressas, ad quas
magna pars Italicarum fabularum redit, tum super illustrioribus
aliquot vi'ris vel heroibus, et nonnullis naturae eventis insignio-
ribus, sed fabuloso illo sermonis et narrationis genere exponi
solitas; neque poetarum ingeniis, ut inter Graecos factum,
expolitas et ornatas3 sed ipsa argumenti tristitia aut foeditate
notabiles, ut de Caco latrone. Itaque Italici mytbi longe a
Graecae fabulae suavitate absunt 3 nec varietas grata inest, et

maror

